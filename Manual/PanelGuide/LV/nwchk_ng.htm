<html><head><meta http-equiv="Content-Type" content="text/html; charset=UTF-8"><meta name="Version" content="NPD6301-00 LV"><title>Tīkla savienojuma atskaites ziņojumi un risinājumi</title><link href="files/_sdisc07.css" rel="stylesheet"></head><body><a name="GUID-9874ECD8-6002-449B-95D8-3F2029418931"></a><h3>Tīkla savienojuma atskaites ziņojumi un risinājumi</h3><div class="body"> 
	 <div class="section" id="GUID-F9F091C9-6F93-4177-A9C0-3D1881E8A4E4"> 
		<div class="body-text-Bold" id="GUID-2CAE702B-5CB5-4BD3-B0A9-1AA01D77C35A">Radusies problēma printera savienojumā ar bezvadu maršrutētāju. Tīkla savienojuma atskaitē pārbaudiet ziņojumus un kļūdas kodus, un pēc tam izpildiet risinājumus.</div> 
		 
		 
		<div class="images"><img src="../images/GUID-F1E27488-CC25-49D8-A30E-CBC2A8D30531-web.png" border="0"></div> 
		<div class="table-title" id="GUID-FD7FDAA7-58E9-45C6-A8F3-923F13A93008">a: Kļūdas kods</div> 
		<div class="tables" id="TABLE_28B1F668AFD740728AAE707F14D58B43"><table class="table-bodytable"><thead class="thead"><tr class="row"><td class="td" width="10%"> 
					 <div class="table-text" id="GUID-6DF6F740-6D43-4C73-A412-D9364AE32D48">Kods</div> 
				  </td><td class="td" width="90%"> 
					 <div class="table-text" id="GUID-3A42AE46-6A66-4A2C-94F0-480609D54F4E">Risinājums</div> 
				  </td></tr></thead><tbody class="tbody"><tr class="row"><td class="td"> 
					 <div class="table-text" id="GUID-5E1C6D7C-1C53-44D8-B630-44F7B647F503">E-1</div> 
				  </td><td class="td"> 
					 <div class="itemiz" id="UL_317C2E3EEEBA4A4293A6D9E7EB81D35F"> 
						 
						  <div class="table-bullet" id="GUID-392C589C-FDB9-44F9-9D00-F54F3418BCCB">Pārliecinieties, vai printerim, centrmezglam un citai tīkla ierīcei ir kārtīgi pievienots Ethernet kabelis.</div> 
						 
						 
						  <div class="table-bullet" id="GUID-E80A8B7A-465F-4916-A63D-57765B1BECCE">Pārliecinieties, vai centrmezgls un citas tīkla ierīces ir ieslēgtas.</div> 
						 
						 
						  <div class="table-bullet" id="GUID-8ECD9629-F707-423B-A7EA-8FB45867C800">Ja vēlaties izveidot printera savienojumu, izmantojot Wi-Fi, vēlreiz veiciet printera Wi-Fi iestatījumus, jo tas ir atspējots.</div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-B89BB76D-50DC-49C4-9356-2AF08B523452">E-2</div> 
					 <div class="table-text" id="GUID-D036135A-0F36-4F3F-A7F3-97F826EB2246">E-3</div> 
					 <div class="table-text" id="GUID-92C42E8F-ED7E-49DE-BC40-62521F766C93">E-7</div> 
				  </td><td class="td"> 
					 <div class="itemiz" id="UL_79FEB65FE279497EB6552374303F0903"> 
						 
						  <div class="table-bullet" id="GUID-B977FF14-48F6-4700-B124-18EA9488F18F">Pārliecinieties, vai bezvadu maršrutētājs ir ieslēgts.</div> 
						 
						 
						  <div class="table-bullet" id="GUID-AE7ABB2F-CD28-4649-91FC-4F73E721CD10">Pārliecinieties, ka jūsu dators vai ierīce ir pareizi savienoti ar bezvadu maršrutētāju.</div> 
						 
						 
						  <div class="table-bullet" id="GUID-E2A2B93B-B909-4E7A-AD80-EBF58D6A002D">Izslēdziet bezvadu maršrutētāju. Uzgaidiet aptuveni 10 sekundes un pēc tam to ieslēdziet.</div> 
						 
						 
						  <div class="table-bullet" id="GUID-FE7390CA-CF15-4CD9-A194-4EAF0A067DDD">Novietojiet printeri tuvāk bezvadu maršrutētājam un noņemiet visus starp tiem esošos šķēršļus.</div> 
						 
						 
						  <div class="table-bullet" id="GUID-4C5A5066-E4FB-427B-8366-79D202CBD69D">Ja SSID ir ievadīts manuāli, pārbaudiet, vai tas ir pareizs. Pārbaudiet SSID tīkla savienojuma ziņojuma sadaļā <span class="uicontrol"><span class="term">Network Status</span></span>.</div> 
						 
						 
						  <div class="table-bullet" id="GUID-85D6A1C3-4A4C-4CE7-B064-23404E98C609">Ja bezvadu maršrutētājam ir vairāki SSID, atlasiet parādīto SSID. Ja SSID izmanto neatbilstošu frekvenci, printerī tas netiek parādīts.</div> 
						 
						 
						  <div class="table-bullet" id="GUID-7D756101-BB19-400B-9CDE-F227B172CEE3">Ja izmantojat pogas iestatīšanu, lai izveidotu tīkla savienojumu, pārliecinieties, ka bezvadu maršrutētājs atbalsta WPS. Pogas iestatīšanu nevar izmantot, ja bezvadu maršrutētājs neatbalsta WPS.</div> 
						 
						 
						  <div class="table-bullet" id="GUID-3115A29A-3D03-4266-BA9B-7783BA02A543">Pārliecinieties, vai SSID izmanto tikai ASCII rakstzīmes (burtciparu rakstzīmes un simbolus). Printerī nevar parādīt SSID, kas satur rakstzīmes, kuras nav ASCII rakstzīmes.</div> 
						 
						 
						  <div class="table-bullet" id="GUID-EA0B36A6-00EE-429B-861E-85B70DCD807D">Pirms veicat savienojumu ar bezvadu maršrutētāju, pārliecinieties, ka zināt savu SSID un paroli. Ja lietojat bezvadu maršrutētāju ar tā noklusējuma iestatījumiem, SSID un parole ir norādīta uz bezvadu maršrutētāja uzlīmes. Ja nezināt savu SSID un paroli, sazinieties ar personu, kas iestatīja bezvadu maršrutētāju, vai skatiet bezvadu maršrutētāja komplektācijā iekļauto dokumentāciju.</div> 
						 
						 
						  <div class="table-bullet" id="GUID-5870A96B-0B19-4AD5-A878-0BF23B3995C5">Ja veidojat savienojumu ar SSID, ko ģenerē piesaistes viedierīce, pārbaudiet viedierīces dokumentācijā norādīto SSID un paroli.</div> 
						 
						 
						  <div class="table-bullet" id="GUID-96C0E966-E666-4B47-8E28-7F35C50E28F3">Ja Wi-Fi savienojums tiek neparedzēti atvienots, pārbaudiet tālāk norādītos apstākļus. Ja attiecināms kāds no šiem apstākļiem, atiestatiet tīkla iestatījumus, lejupielādējot un palaižot programmatūru no tālāk norādītās tīmekļa vietnes.</div> 
						  <div class="table-bullet-ind" id="GUID-21C54EA7-184E-482D-B469-F2A6E818558B"><a href="http://epson.sn/" target="_blank">http://epson.sn</a> &gt; <span class="uicontrol"><span class="term">Iestatīšana</span></span></div> 
						  <div class="itemiz" id="UL_AACC8F9F6753444FBD311979BFEE8B04"> 
							  
								<div class="table-bullet" id="GUID-69515547-DCB7-42DA-8D6E-2438F1B6A1C0">Izmantojot spiedpogas iestatīšanu, tīklam ir pievienota cita viedierīce.</div> 
							  
							  
								<div class="table-bullet" id="GUID-E7D0E2BB-FB02-4C45-9D56-7EECA9FF94FC">Wi-Fi tīkls tika iestatīts, izmantojot kādu metodi, kas nav spiedpogas iestatīšana.</div> 
							  
							  
						  </div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-CD08F964-E95F-4C6E-BDC2-2AAA1ED94947">E-5</div> 
				  </td><td class="td"> 
					 <div class="table-text" id="GUID-0AAF6AF1-9218-468A-BB97-F7D0E21D34AC">Pārliecinieties, vai bezvadu maršrutētāja drošības veids ir iestatīts uz vienu no tālāk norādītajiem. Pretējā gadījumā mainiet bezvadu maršrutētāja drošības veidu un pēc tam atiestatiet printera tīkla iestatījumus.</div> 
					 <div class="itemiz" id="UL_1D5B6ABEB8544AB18E165B51B3009F6A"> 
						 
						  <div class="table-bullet" id="GUID-9A4F2C59-46E1-4E5E-9BDB-A01A8A8E20A7"><span class="sup">WEP-64 bit (40 bit)</span></div> 
						 
						 
						  <div class="table-bullet" id="GUID-D78823DF-2D00-437E-A3F9-774B4E270AA0"><span class="sup">WEP-128 bit (104 bit)</span></div> 
						 
						 
						  <div class="table-bullet" id="GUID-8504A2DB-9DB2-48B5-ADAA-CE79336B2AA2"><span class="sup">WPA PSK (TKIP/AES)</span><sup class="sup">*</sup></div> 
						 
						 
						  <div class="table-bullet" id="GUID-F79B095C-38BF-4257-90D7-E9DF2ACBD2EA"><span class="sup">WPA2 PSK (TKIP/AES)</span><sup class="sup">*</sup></div> 
						 
						 
						  <div class="table-bullet" id="GUID-9465880C-A1B7-4BB8-9B0E-8E9F8C49FBF4"><span class="sup">WPA (TKIP/AES)</span></div> 
						 
						 
						  <div class="table-bullet" id="GUID-F7BB1244-675F-4F0D-8F45-1CD392B115BF"><span class="sup">WPA2 (TKIP/AES)</span></div> 
						 
						 
						  <div class="table-bullet" id="GUID-B34A96DF-CD31-4A81-A627-5D1B145A33A1"><span class="sup">WPA3-SAE (AES)</span></div> 
						 
					 </div> 
					 <div class="table-text" id="GUID-D993992B-D0FA-4E0B-B85A-0A00A9B33A6E"><span class="body-text">*</span>&nbsp;WPA PSK ir zināms arī kā WPA Personal. WPA2 PSK ir zināms arī kā WPA2 Personal.</div> 
				  </td></tr><tr class="row"><td class="td"> 
					 <div class="table-text" id="GUID-3381ED3E-6BE3-453D-9353-1F9BBDAF9172">E-6</div> 
				  </td><td class="td"> 
					 <div class="itemiz" id="UL_33E4DDD0EAF64E0E911BACC823E23CF1"> 
						 
						  <div class="table-bullet" id="GUID-84EA89E1-2DB7-457F-B48C-61501F628376">Pārbaudiet, vai MAC adreses filtrēšana ir atspējota. Ja tā ir iespējota, reģistrējiet printera MAC adresi, lai tā netiktu filtrēta. Sīkāk skatiet bezvadu maršrutētāja komplektā ietverto dokumentāciju. Printera MAC adresi var pārbaudīt tīkla savienojuma ziņojuma sadaļā <span class="uicontrol"><span class="term">Network Status</span></span>.</div> 
						 
						 
						  <div class="table-bullet" id="GUID-D5CA1FBF-D13C-4075-A4C4-4AEB3EE43081">Ja bezvadu maršrutētājs izmanto koplietotu autentifikāciju ar WEP drošību, pārliecinieties, vai autentifikācijas atslēga un indekss ir pareizi.</div> 
						 
						 
						  <div class="table-bullet" id="GUID-ED018A86-2984-4CC6-A834-953019A6B73A">Ja bezvadu maršrutētājam pievienojamo ierīču skaits ir mazāks nekā tīkla ierīču skaits, kuras vēlaties pievienot, veiciet iestatījumus bezvadu maršrutētājā, lai palielinātu pievienojamo ierīču skaitu. Lai veiktu iestatījumus, skatiet bezvadu maršrutētāja komplektā ietverto dokumentāciju.</div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-FBA2865E-36F7-42D1-BC72-6538796A6ACF">E-8</div> 
				  </td><td class="td"> 
					 <div class="itemiz" id="UL_5D2877A8534F4F9BAC5D7E3AE9CDD2AB"> 
						 
						  <div class="table-bullet" id="GUID-94500D33-A506-428F-BFB8-5E523331D096">Ja printera iestatījums Iegūt IP adresi ir iestatīts stāvoklī <span class="uicontrol">Automātiski</span>, bezvadu maršrutētājā iespējojiet DHCP.</div> 
						 
						 
						  <div class="table-bullet" id="GUID-5E3EDA28-528C-4E49-83F6-0E805D40B0E5">Ja printera iestatījums Iegūt IP adresi ir iestatīts stāvoklī <span class="uicontrol">Manuāli</span>, manuāli iestatītā IP adrese ir nederīga, jo ir ārpus diapazona (piemēram, 0.0.0.0). Iestatiet derīgu IP adresi printera vadības panelī vai, izmantojot iespēju <span class="sup">Web Config</span>.</div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-1B721B8D-D935-4666-9106-197572056F54">E-9</div> 
				  </td><td class="td"> 
					 <div class="table-text" id="GUID-DD175E77-DC15-4E21-A629-7A406E600DDB">Pārbaudiet tālāk norādīto.</div> 
					 <div class="itemiz" id="UL_B9410B8B7B6C45628DCF58460F6B3178"> 
						 
						  <div class="table-bullet" id="GUID-9F150682-BD73-4704-A961-3D1CA838565E">Ierīces ir ieslēgtas.</div> 
						 
						 
						  <div class="table-bullet" id="GUID-C8322CCE-0B7D-4070-A2A7-1953401448A5">Ierīcēs, ar kurām vēlaties izveidot savienojumu ar printeri, varat piekļūt internetam un citiem datoriem vai tīkla ierīcēm tajā pašā tīklā.</div> 
						 
					 </div> 
					 <div class="table-text" id="GUID-314E13E9-302D-488A-B1A9-18F3C6CC9C76">Ja pēc augstāk minēto darbību pārbaudes joprojām netiek izveidots datora savienojums ar tīkla ierīcēm, izslēdziet bezvadu maršrutētāju. Uzgaidiet aptuveni 10 sekundes un pēc tam to ieslēdziet. Pēc tam atiestatiet tīkla iestatījumus, lejupielādējot un palaižot instalētāju no tālāk norādītās tīmekļa vietnes.</div> 
					 <div class="table-text" id="GUID-53ECDE64-159B-4E0F-9C4F-F8624FDBAC97"><a href="http://epson.sn/" target="_blank">http://epson.sn</a> &gt; <span class="uicontrol"><span class="term">Iestatīšana</span></span></div> 
				  </td></tr><tr class="row"><td class="td"> 
					 <div class="table-text" id="GUID-D4AA27CC-ABAE-408F-921F-377069D31469">E-10</div> 
				  </td><td class="td"> 
					 <div class="table-text" id="GUID-B71E7AF1-F264-4A55-84B5-A1AA71B0C364">Pārbaudiet tālāk norādīto.</div> 
					 <div class="itemiz" id="UL_296B067E611F45C9B50A9CE26222F478"> 
						 
						  <div class="table-bullet" id="GUID-4B3DA794-2061-4BED-993C-71DB5118D223">Citas tīkla ierīces ir ieslēgtas.</div> 
						 
						 
						  <div class="table-bullet" id="GUID-1EE606C7-B200-4B17-82D0-02871BEA93C9">Tīkla adreses (IP adrese, apakštīkla maska un noklusējuma vārteja) ir pareizas, ja printera funkcija Iegūt IP adresi tika iestatīta stāvoklī <span class="uicontrol">Manuāli</span>.</div> 
						 
					 </div> 
					 <div class="table-text" id="GUID-50A8B3AC-2DA5-41A3-A3ED-BA24257DE34F">Atiestatiet tīkla adresi, ja tā nav pareiza. IP adresi, apakštīkla masku un noklusējuma vārteju var pārbaudīt tīkla savienojuma ziņojuma sadaļā <span class="uicontrol"><span class="term">Network Status</span></span>.</div> 
					 <div class="table-text" id="GUID-1B3BC453-70E9-4F1E-934D-9974C8849C6F">Ja DHCP ir iespējots, mainiet printera iestatījumu Iegūt IP adresi uz <span class="uicontrol">Automātiski</span>. Ja vēlaties manuāli iestatīt IP adresi, pārbaudiet printera IP adresi tīkla savienojuma ziņojuma sadaļā <span class="uicontrol"><span class="term">Network Status</span></span>, un pēc tam tīkla iestatījumu ekrānā atlasiet <span class="uicontrol">Manuāli</span>. Apakštīkla masku iestatiet uz [255.255.255.0].</div> 
					 <div class="table-text" id="GUID-72A3E73C-9B73-4AA1-9D63-8600240CF7F5">Ja joprojām netiek izveidots datora savienojums ar tīkla ierīcēm, izslēdziet bezvadu maršrutētāju. Uzgaidiet aptuveni 10 sekundes un pēc tam to ieslēdziet.</div> 
				  </td></tr><tr class="row"><td class="td"> 
					 <div class="table-text" id="GUID-7AEAEA51-E41B-4B72-BBB0-92F8B31CD9BF">E-11</div> 
				  </td><td class="td"> 
					 <div class="table-text" id="GUID-CBE472F7-ECC3-441F-9CE5-996A41CE10A0">Pārbaudiet tālāk norādīto.</div> 
					 <div class="itemiz" id="UL_DDEDE4049DD94F459845348E55D4196B"> 
						 
						  <div class="table-bullet" id="GUID-209EB003-0953-4365-8189-41836D150290">Noklusējuma vārtejas adrese ir pareiza, ja printera TCP/IP iestatījums ir stāvoklī <span class="uicontrol">Manuāli</span>.</div> 
						 
						 
						  <div class="table-bullet" id="GUID-8A034B12-FBF5-48BE-967F-44362510B764">Ierīce, kas iestatīta kā noklusējuma vārteja, ir ieslēgta.</div> 
						 
					 </div> 
					 <div class="table-text" id="GUID-E2CEBC55-EBF4-40C1-8E67-E7AE85F907EF">Iestatiet pareizu noklusējuma vārtejas adresi. Noklusējuma vārtejas adresi varat pārbaudīt tīkla savienojuma ziņojuma sadaļā <span class="uicontrol"><span class="term">Network Status</span></span>.</div> 
				  </td></tr><tr class="row"><td class="td"> 
					 <div class="table-text" id="GUID-750F6B91-D2E9-4A3B-87CB-83422EBDF7C9">E-12</div> 
				  </td><td class="td"> 
					 <div class="table-text" id="GUID-88F831DA-9E2F-4D7C-8FF0-F532A4E50A67">Pārbaudiet tālāk norādīto.</div> 
					 <div class="itemiz" id="UL_7F6D19A082BF4FC7861F5938159E3BCB"> 
						 
						  <div class="table-bullet" id="GUID-8F1E06F8-5797-47DF-A688-827F20503C8D">Citas tīkla ierīces ir ieslēgtas.</div> 
						 
						 
						  <div class="table-bullet" id="GUID-00B495A0-630C-4809-A36E-059E1676B679">Tīkla adreses (IP adrese, apakštīkla maska un noklusējuma vārteja) ir pareizas, ja tās ievadījāt manuāli.</div> 
						 
						 
						  <div class="table-bullet" id="GUID-33D51FA3-5045-4131-AAD7-83CE335B6BD6">Citu ierīču tīkla adreses (apakštīkla maska un noklusējuma vārteja) ir vienādas.</div> 
						 
						 
						  <div class="table-bullet" id="GUID-3C468F55-FCD3-42C4-9175-418FD48D7DD3">IP adrese nekonfliktē ar citām ierīcēm.</div> 
						 
					 </div> 
					 <div class="table-text" id="GUID-B69115DE-5FF1-4B77-86CD-8BC8C2A3A60B">Ja pēc augstāk minēto darbību pārbaudes joprojām netiek izveidots datora savienojums ar tīkla ierīcēm, izmēģiniet tālāk norādītos risinājumus.</div> 
					 <div class="itemiz" id="UL_4398D767444A49108ED605AFC4B3913C"> 
						 
						  <div class="table-bullet" id="GUID-F2EE65F6-E471-48DC-A2AB-DCAAB47F21A3">Izslēdziet bezvadu maršrutētāju. Uzgaidiet aptuveni 10 sekundes un pēc tam to ieslēdziet.</div> 
						 
						 
						  <div class="table-bullet" id="GUID-09E20DF4-6538-45A8-829A-98844AB481FB">Vēlreiz veiciet tīkla iestatīšanu, izmantojot instalētāju. Varat to palaist, izmantojot tālāk norādīto vietni.</div> 
						  <div class="table-bullet-ind" id="GUID-2F7260A1-20C3-48B9-BD95-AA02CDA8DD04"><a href="http://epson.sn/" target="_blank">http://epson.sn</a> &gt; <span class="uicontrol"><span class="term">Iestatīšana</span></span></div> 
						 
						 
						  <div class="table-bullet" id="GUID-0746B6A8-74D2-4837-A6E2-5DCA4D742304">Bezvadu maršrutētājam, kas izmanto WEP drošības veidu, varat reģistrēt vairākas paroles. Ja ir reģistrētas vairākas paroles, pārbaudiet, vai printerī ir iestatīta pirmā reģistrētā parole.</div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-113E43A9-1D90-49D8-A392-5B39E0D5FA2C">E-13</div> 
				  </td><td class="td"> 
					 <div class="table-text" id="GUID-593AAABC-6467-48FE-8DD4-66600FE0CF41">Pārbaudiet tālāk norādīto.</div> 
					 <div class="itemiz" id="UL_58D36524CB9344E7A54BE71FDEEF5F93"> 
						 
						  <div class="table-bullet" id="GUID-3904EAA4-C39D-4BBC-AA7D-F6BAF44F727A">Tīkla ierīces, piemēram, bezvadu maršrutētājs, centrmezgls un maršrutētājs, ir ieslēgtas.</div> 
						 
						 
						  <div class="table-bullet" id="GUID-52548740-9DC2-4F66-A693-A23184F1FB39">Vai tīkla ierīču TCP/IP iestatīšana nav veikta manuāli. (Ja printera TCP/IP iestatījums ir iestatīts automātiski, kamēr citu tīkla ierīču TCP/IP iestatījums ir veikts manuāli, printera tīkls var atšķirties no citu ierīču tīkla.)</div> 
						 
					 </div> 
					 <div class="table-text" id="GUID-607F0744-9888-400C-8838-3011C493C066">Ja, pārbaudot iepriekš norādīto, tas joprojām nedarbojas, rīkojieties, kā norādīts tālāk.</div> 
					 <div class="itemiz" id="UL_FE90421A3BC84AEEA0072260B3E8EB3D"> 
						 
						  <div class="table-bullet" id="GUID-BA28CD76-4BF0-4A7B-B0D3-0FFCAC1A6041">Izslēdziet bezvadu maršrutētāju. Uzgaidiet aptuveni 10 sekundes un pēc tam to ieslēdziet.</div> 
						 
						 
						  <div class="table-bullet" id="GUID-2CAE49A4-E8D6-40C0-8089-4BEB7022F6CC">Izmantojot instalētāju, veiciet datora, kurā izveidots savienojums ar to pašu tīklu kā printerim, tīkla iestatījumus. Varat to palaist, izmantojot tālāk norādīto vietni.</div> 
						  <div class="table-bullet-ind" id="GUID-855532D1-69B8-4953-9A7D-6CB75F3D41C0"><a href="http://epson.sn/" target="_blank">http://epson.sn</a> &gt; <span class="uicontrol"><span class="term">Iestatīšana</span></span></div> 
						 
						 
						  <div class="table-bullet" id="GUID-DEEC2248-7552-4642-805E-4C333B5B2EFC">Bezvadu maršrutētājam, kas izmanto WEP drošības veidu, varat reģistrēt vairākas paroles. Ja ir reģistrētas vairākas paroles, pārbaudiet, vai printerī ir iestatīta pirmā reģistrētā parole.</div> 
						 
					 </div> 
				  </td></tr></tbody></table></div> 
		<div class="table-title" id="GUID-1216B563-3AE6-494B-87B4-6808D1F2820D">b: Tīkla vides ziņojumi</div> 
		<div class="tables" id="TABLE_882B283C4BB24A21A0E820640D099B57"><table class="table-bodytable"><thead class="thead"><tr class="row"><td class="td" width="36.5%"> 
					 <div class="table-text" id="GUID-EEAA1BD4-D55B-4392-B99E-DEC402F53A85">Ziņojums</div> 
				  </td><td class="td" width="63.4%"> 
					 <div class="table-text" id="GUID-C883E96E-BC14-43EC-ABB8-1020877F7294">Risinājums</div> 
				  </td></tr></thead><tbody class="tbody"><tr class="row"><td class="td"> 
					 <div class="table-text" id="GUID-CCDB14C0-5351-4528-886F-090141255D6B"><span class="term">The same SSID may be set on several wireless routers. 
Check the settings on the wireless router, and change the SSID.</span></div> 
				  </td><td class="td"> 
					 <div class="table-text" id="GUID-7DAD90E4-1A20-4AA9-A952-341529FB7E9B">Tas pats SSID var būt iestatīts vairākiem bezvadu maršrutētājiem. Pārbaudiet bezvadu maršrutētāja iestatījumus un mainiet SSID.</div> 
				  </td></tr><tr class="row"><td class="td"> 
					 <div class="table-text" id="GUID-E3AE8BAD-EB46-4C54-A9A4-12EAAF5ADA12"><span class="term">The Wi-Fi environment needs to be improved. 
Turn the wireless router off and then turn it on. 
If the connection does not improve, 
see the documentation for the wireless router.</span></div> 
				  </td><td class="td"> 
					 <div class="table-text" id="GUID-59A31EAD-CD5D-4889-AE1F-69A821D71DA9">Novietojot printeri tuvāk bezvadu maršrutētājam un noņemot visus starp tiem esošos šķēršļus, izslēdziet bezvadu maršrutētāju. Uzgaidiet aptuveni 10 sekundes un pēc tam to ieslēdziet. Ja tas joprojām nesavienojas, skatiet bezvadu maršrutētāja komplektācijā iekļauto dokumentāciju.</div> 
				  </td></tr><tr class="row"><td class="td"> 
					 <div class="table-text" id="GUID-69667DE5-B600-400E-B2AF-D962897737AA"><span class="term">*No more devices can be connected. 
Disconnect one of the connected devices if you want to add another one.</span></div> 
				  </td><td class="td"> 
					 <div class="table-text" id="GUID-A12AEAD2-7086-40FC-83BD-A4611BB2F3A1">Dators un viedierīces, kuras var savienot vienlaicīgi, ir pilnībā savienotas, izmantojot Wi-Fi Direct (Simple AP) savienojumu. Lai pievienotu citu datoru vai viedierīci, vispirms atvienojiet vienu no pievienotajām ierīcēm.</div> 
					 <div class="table-text" id="GUID-C5A50962-FBC7-46E9-AD2B-A54E8851CC19">Jūs varat apstiprināt bezvadu ierīču skaitu, kuras var vienlaicīgi savienot, un pievienoto ierīču skaitu, pārbaudot tīkla statusa lapu.</div> 
				  </td></tr><tr class="row"><td class="td"> 
					 <div class="table-text" id="GUID-FD91AC10-FA25-42FB-B5CE-3E29BD8D1400"><span class="term">The same SSID as Wi-Fi Direct exists in the environment. 
Change the Wi-Fi Direct SSID if you cannot connect a smart device to the printer.
</span></div> 
				  </td><td class="td"> 
					 <div class="table-text" id="GUID-6574E9F2-21A1-4BDA-94E8-27656E7B5203">Printera vadības panelī dodieties uz ekrānu Wi-Fi Direct iestatīšana un atlasiet izvēlni, lai mainītu iestatījumu. Jūs varat mainīt tīkla nosaukumu, kas seko pēc DIRECT-XX-. Ievadiet līdz 32 rakstzīmēm.</div> 
				  </td></tr></tbody></table></div> 
	 </div> 
  </div></body></html>
