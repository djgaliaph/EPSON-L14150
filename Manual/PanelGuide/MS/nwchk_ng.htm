<html><head><meta http-equiv="Content-Type" content="text/html; charset=UTF-8"><meta name="Version" content="NPD6301-00 MS"><title>Mesej dan Penyelesaian pada Laporan Sambungan Rangkaian</title><link href="files/_sdisc07.css" rel="stylesheet"></head><body><a name="GUID-9874ECD8-6002-449B-95D8-3F2029418931"></a><h3>Mesej dan Penyelesaian pada Laporan Sambungan Rangkaian</h3><div class="body"> 
	 <div class="section" id="GUID-F9F091C9-6F93-4177-A9C0-3D1881E8A4E4"> 
		<div class="body-text-Bold" id="GUID-2CAE702B-5CB5-4BD3-B0A9-1AA01D77C35A">Terdapat masalah dengan sambungan antara pencetak dan penghala wayarles. Semak mesej dan kod ralat pada laporan sambungan rangkaian dan kemudian ikut penyelesaiannya.</div> 
		 
		 
		<div class="images"><img src="../images/GUID-F1E27488-CC25-49D8-A30E-CBC2A8D30531-web.png" border="0"></div> 
		<div class="table-title" id="GUID-FD7FDAA7-58E9-45C6-A8F3-923F13A93008">a: Kod ralat</div> 
		<div class="tables" id="TABLE_28B1F668AFD740728AAE707F14D58B43"><table class="table-bodytable"><thead class="thead"><tr class="row"><td class="td" width="10%"> 
					 <div class="table-text" id="GUID-6DF6F740-6D43-4C73-A412-D9364AE32D48">Kod</div> 
				  </td><td class="td" width="90%"> 
					 <div class="table-text" id="GUID-3A42AE46-6A66-4A2C-94F0-480609D54F4E">Penyelesaian</div> 
				  </td></tr></thead><tbody class="tbody"><tr class="row"><td class="td"> 
					 <div class="table-text" id="GUID-5E1C6D7C-1C53-44D8-B630-44F7B647F503">E-1</div> 
				  </td><td class="td"> 
					 <div class="itemiz" id="UL_317C2E3EEEBA4A4293A6D9E7EB81D35F"> 
						 
						  <div class="table-bullet" id="GUID-392C589C-FDB9-44F9-9D00-F54F3418BCCB">Pastikan kabel Ethernet disambungkan dengan kemas ke pencetak dan hab atau peranti rangkaian lain.</div> 
						 
						 
						  <div class="table-bullet" id="GUID-E80A8B7A-465F-4916-A63D-57765B1BECCE">Pastikan hab anda atau peranti rangkaian lain dihidupkan.</div> 
						 
						 
						  <div class="table-bullet" id="GUID-8ECD9629-F707-423B-A7EA-8FB45867C800">Jika anda mahu menyambungkan pencetak melalui Wi-Fi, lakukan tetapan Wi-Fi untuk pencetak sekali lagi kerana ia dinyahdayakan.</div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-B89BB76D-50DC-49C4-9356-2AF08B523452">E-2</div> 
					 <div class="table-text" id="GUID-D036135A-0F36-4F3F-A7F3-97F826EB2246">E-3</div> 
					 <div class="table-text" id="GUID-92C42E8F-ED7E-49DE-BC40-62521F766C93">E-7</div> 
				  </td><td class="td"> 
					 <div class="itemiz" id="UL_79FEB65FE279497EB6552374303F0903"> 
						 
						  <div class="table-bullet" id="GUID-B977FF14-48F6-4700-B124-18EA9488F18F">Pastikan penghala wayarles anda dihidupkan.</div> 
						 
						 
						  <div class="table-bullet" id="GUID-AE7ABB2F-CD28-4649-91FC-4F73E721CD10">Pastikan komputer atau peranti anda disambungkan dengan betul ke penghala wayarles.</div> 
						 
						 
						  <div class="table-bullet" id="GUID-E2A2B93B-B909-4E7A-AD80-EBF58D6A002D">Matikan penghala wayarles. Tunggu selama lebih kurang 10 saat dan hidupkannya.</div> 
						 
						 
						  <div class="table-bullet" id="GUID-FE7390CA-CF15-4CD9-A194-4EAF0A067DDD">Letakkan pencetak dekat dengan penghala wayarles anda dan alihkan sebarang halangan di antaranya.</div> 
						 
						 
						  <div class="table-bullet" id="GUID-4C5A5066-E4FB-427B-8366-79D202CBD69D">Jika SSID dimasukkan secara manual, semak sama ada ia betul. Semak SSID daripada bahagian <span class="uicontrol"><span class="term">Network Status</span></span> pada laporan sambungan rangkaian.</div> 
						 
						 
						  <div class="table-bullet" id="GUID-85D6A1C3-4A4C-4CE7-B064-23404E98C609">Jika penghala wayarles mempunyai berbilang SSID, pilih SSID yang dipaparkan. Apabila SSID menggunakan frekuensi tidak patuh, pencetak tidak memaparkannya.</div> 
						 
						 
						  <div class="table-bullet" id="GUID-7D756101-BB19-400B-9CDE-F227B172CEE3">Jika anda menggunakan persediaan butang tekan bagi mewujudkan sambungan rangkaian, pastikan penghala wayarles anda menyokong WPS. Anda tidak boleh menggunakan persediaan butang tekan jika penghala wayarles anda tidak menyokong WPS.</div> 
						 
						 
						  <div class="table-bullet" id="GUID-3115A29A-3D03-4266-BA9B-7783BA02A543">Pastikan SSID anda hanya menggunakan aksara ASCII (aksara abjad angka dan simbol). Pencetak tidak boleh memaparkan SSID yang mengandungi aksara bukan ASCII.</div> 
						 
						 
						  <div class="table-bullet" id="GUID-EA0B36A6-00EE-429B-861E-85B70DCD807D">Pastikan anda mengetahui SSID dan kata laluan anda sebelum menyambung ke penghala wayarles. Jika anda menggunakan penghala wayarles dengan tetapan lalainya, SSID dan kata laluan diletakkan pada label penghala wayarles. Jika anda tidak mengetahui SSID dan kata laluan anda, hubungi individu yang menyediakan penghala wayarles atau lihat dokumentasi yang diberikan dengan penghala wayarles.</div> 
						 
						 
						  <div class="table-bullet" id="GUID-5870A96B-0B19-4AD5-A878-0BF23B3995C5">Jika anda menyambung kepada SSID yang dijana daripada penambatan peranti pintar, semak SSID dan kata laluan dalam dokumentasi yang diberikan dengan peranti pintar tersebut.</div> 
						 
						 
						  <div class="table-bullet" id="GUID-96C0E966-E666-4B47-8E28-7F35C50E28F3">Jika sambungan Wi-Fi anda tiba-tiba terputus, periksa keadaan berikut. Jika terdapat mana-mana keadaan ini, tetapkan semula tetapan rangkaian anda dengan memuat turun dan menjalankan perisian daripada laman web berikut.</div> 
						  <div class="table-bullet-ind" id="GUID-21C54EA7-184E-482D-B469-F2A6E818558B"><a href="http://epson.sn/" target="_blank">http://epson.sn</a> &gt; <span class="uicontrol"><span class="term">Persediaan</span></span></div> 
						  <div class="itemiz" id="UL_AACC8F9F6753444FBD311979BFEE8B04"> 
							  
								<div class="table-bullet" id="GUID-69515547-DCB7-42DA-8D6E-2438F1B6A1C0">Peranti pintar lain telah ditambahkan pada rangkaian menggunakan persediaan butang tekan.</div> 
							  
							  
								<div class="table-bullet" id="GUID-E7D0E2BB-FB02-4C45-9D56-7EECA9FF94FC">Rangkaian Wi-Fi telah ditetapkan menggunakan sebarang kaedah selain daripada persediaan butang tolak.</div> 
							  
							  
						  </div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-CD08F964-E95F-4C6E-BDC2-2AAA1ED94947">E-5</div> 
				  </td><td class="td"> 
					 <div class="table-text" id="GUID-0AAF6AF1-9218-468A-BB97-F7D0E21D34AC">Pastikan jenis keselamatan penghala wayarles ditetapkan kepada satu daripada berikut. Jika tidak, tukar jenis keselamatan pada penghala wayarles dan kemudian, tetapkan semula tetapan rangkaian pencetak.</div> 
					 <div class="itemiz" id="UL_1D5B6ABEB8544AB18E165B51B3009F6A"> 
						 
						  <div class="table-bullet" id="GUID-9A4F2C59-46E1-4E5E-9BDB-A01A8A8E20A7"><span class="sup">WEP-64 bit (40 bit)</span></div> 
						 
						 
						  <div class="table-bullet" id="GUID-D78823DF-2D00-437E-A3F9-774B4E270AA0"><span class="sup">WEP-128 bit (104 bit)</span></div> 
						 
						 
						  <div class="table-bullet" id="GUID-8504A2DB-9DB2-48B5-ADAA-CE79336B2AA2"><span class="sup">WPA PSK (TKIP/AES)</span><sup class="sup">*</sup></div> 
						 
						 
						  <div class="table-bullet" id="GUID-F79B095C-38BF-4257-90D7-E9DF2ACBD2EA"><span class="sup">WPA2 PSK (TKIP/AES)</span><sup class="sup">*</sup></div> 
						 
						 
						  <div class="table-bullet" id="GUID-9465880C-A1B7-4BB8-9B0E-8E9F8C49FBF4"><span class="sup">WPA (TKIP/AES)</span></div> 
						 
						 
						  <div class="table-bullet" id="GUID-F7BB1244-675F-4F0D-8F45-1CD392B115BF"><span class="sup">WPA2 (TKIP/AES)</span></div> 
						 
						 
						  <div class="table-bullet" id="GUID-B34A96DF-CD31-4A81-A627-5D1B145A33A1"><span class="sup">WPA3-SAE (AES)</span></div> 
						 
					 </div> 
					 <div class="table-text" id="GUID-D993992B-D0FA-4E0B-B85A-0A00A9B33A6E"><span class="body-text">*</span> WPA PSK juga dikenali sebagai WPA Personal. WPA2 PSK juga dikenali sebagai WPA2 Personal.</div> 
				  </td></tr><tr class="row"><td class="td"> 
					 <div class="table-text" id="GUID-3381ED3E-6BE3-453D-9353-1F9BBDAF9172">E-6</div> 
				  </td><td class="td"> 
					 <div class="itemiz" id="UL_33E4DDD0EAF64E0E911BACC823E23CF1"> 
						 
						  <div class="table-bullet" id="GUID-84EA89E1-2DB7-457F-B48C-61501F628376">Semak jika penapisan alamat MAC telah dinyahdayakan. Jika ia didayakan, daftarkan alamat MAC pencetak supaya ia tidak ditapis. Lihat dokumentasi yang disertakan dengan penghala wayarles untuk butiran. Anda boleh menyemak alamat MAC pencetak daripada bahagian <span class="uicontrol"><span class="term">Network Status</span></span> pada laporan sambungan rangkaian.</div> 
						 
						 
						  <div class="table-bullet" id="GUID-D5CA1FBF-D13C-4075-A4C4-4AEB3EE43081">Jika penghala wayarles anda menggunakan pengesahan kongsi dengan sekuriti WEP, pastikan kunci pengesahan dan indeks adalah betul.</div> 
						 
						 
						  <div class="table-bullet" id="GUID-ED018A86-2984-4CC6-A834-953019A6B73A">Jika bilangan peranti yang boleh disambung pada penghala wayarles kurang daripada bilangan peranti rangkaian yang anda mahu sambungkan, buat tetapan pada penghala wayarles untuk menambah bilangan peranti yang boleh disambung. Lihat dokumentasi yang disertakan dengan penghala wayarles untuk membuat tetapan.</div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-FBA2865E-36F7-42D1-BC72-6538796A6ACF">E-8</div> 
				  </td><td class="td"> 
					 <div class="itemiz" id="UL_5D2877A8534F4F9BAC5D7E3AE9CDD2AB"> 
						 
						  <div class="table-bullet" id="GUID-94500D33-A506-428F-BFB8-5E523331D096">Dayakan DHCP pada penghala wayarles jika tetapan Dapatkan Alamat IP pencetak ditetapkan kepada <span class="uicontrol">Auto</span>.</div> 
						 
						 
						  <div class="table-bullet" id="GUID-5E3EDA28-528C-4E49-83F6-0E805D40B0E5">Jika tetapan Dapatkan Alamat IP pencetak ditetapkan kepada <span class="uicontrol">Manual</span>, alamat IP yang anda tetapkan secara manual adalah tidak sah kerana di luar julat (contohnya: 0.0.0.0). Tetapkan alamat IP yang sah daripada panel kawalan pencetak atau dengan menggunakan <span class="sup">Web Config</span>.</div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-1B721B8D-D935-4666-9106-197572056F54">E-9</div> 
				  </td><td class="td"> 
					 <div class="table-text" id="GUID-DD175E77-DC15-4E21-A629-7A406E600DDB">Semak perkara berikut.</div> 
					 <div class="itemiz" id="UL_B9410B8B7B6C45628DCF58460F6B3178"> 
						 
						  <div class="table-bullet" id="GUID-9F150682-BD73-4704-A961-3D1CA838565E">Peranti dihidupkan.</div> 
						 
						 
						  <div class="table-bullet" id="GUID-C8322CCE-0B7D-4070-A2A7-1953401448A5">Anda boleh mengakses Internet dan komputer lain atau peranti rangkaian pada rangkaian yang sama dari peranti yang ingin disambungkan ke pencetak.</div> 
						 
					 </div> 
					 <div class="table-text" id="GUID-314E13E9-302D-488A-B1A9-18F3C6CC9C76">Jika pencetak dan peranti rangkaian anda masih tidak bersambung selepas mengesahkan perkara di atas, matikan penghala wayarles. Tunggu selama lebih kurang 10 saat dan hidupkannya. Kemudian, tetapkan semula tetapan rangkaian anda dengan memuat turun dan menjalankan pemasang daripada laman web berikut.</div> 
					 <div class="table-text" id="GUID-53ECDE64-159B-4E0F-9C4F-F8624FDBAC97"><a href="http://epson.sn/" target="_blank">http://epson.sn</a> &gt; <span class="uicontrol"><span class="term">Persediaan</span></span></div> 
				  </td></tr><tr class="row"><td class="td"> 
					 <div class="table-text" id="GUID-D4AA27CC-ABAE-408F-921F-377069D31469">E-10</div> 
				  </td><td class="td"> 
					 <div class="table-text" id="GUID-B71E7AF1-F264-4A55-84B5-A1AA71B0C364">Semak perkara berikut.</div> 
					 <div class="itemiz" id="UL_296B067E611F45C9B50A9CE26222F478"> 
						 
						  <div class="table-bullet" id="GUID-4B3DA794-2061-4BED-993C-71DB5118D223">Peranti lain pada rangkaian dihidupkan.</div> 
						 
						 
						  <div class="table-bullet" id="GUID-1EE606C7-B200-4B17-82D0-02871BEA93C9">Alamat rangkaian (Alamat IP, topeng subnet dan get laluan lalai) adalah betul jika anda telah menetapkan Dapatkan Alamat IP pencetak kepada <span class="uicontrol">Manual</span>.</div> 
						 
					 </div> 
					 <div class="table-text" id="GUID-50A8B3AC-2DA5-41A3-A3ED-BA24257DE34F">Tetapkan semula alamat rangkaian jika salah. Anda boleh menyemak alamat IP, topeng subnet dan get laluan lalai daripada bahagian <span class="uicontrol"><span class="term">Network Status</span></span> pada laporan sambungan rangkaian.</div> 
					 <div class="table-text" id="GUID-1B3BC453-70E9-4F1E-934D-9974C8849C6F">Jika DHCP didayakan, tukar tetapan Dapatkan Alamat IP pencetak kepada <span class="uicontrol">Auto</span>. Jika anda mahu menetapkan alamat IP secara manual, semak alamat IP pencetak daripada bahagian <span class="uicontrol"><span class="term">Network Status</span></span> pada laporan sambungan rangkaian dan kemudian, pilih <span class="uicontrol">Manual</span> pada skrin tetapan rangkaian. Tetapkan topeng subnet ke [255.255.255.0].</div> 
					 <div class="table-text" id="GUID-72A3E73C-9B73-4AA1-9D63-8600240CF7F5">Jika pencetak dan peranti rangkaian anda masih tidak bersambung, matikan penghala wayarles. Tunggu selama lebih kurang 10 saat dan hidupkannya.</div> 
				  </td></tr><tr class="row"><td class="td"> 
					 <div class="table-text" id="GUID-7AEAEA51-E41B-4B72-BBB0-92F8B31CD9BF">E-11</div> 
				  </td><td class="td"> 
					 <div class="table-text" id="GUID-CBE472F7-ECC3-441F-9CE5-996A41CE10A0">Semak perkara berikut.</div> 
					 <div class="itemiz" id="UL_DDEDE4049DD94F459845348E55D4196B"> 
						 
						  <div class="table-bullet" id="GUID-209EB003-0953-4365-8189-41836D150290">Alamat get laluan lalai adalah betul jika Persediaan TCP/IP pencetak anda ditetapkan kepada <span class="uicontrol">Manual</span>.</div> 
						 
						 
						  <div class="table-bullet" id="GUID-8A034B12-FBF5-48BE-967F-44362510B764">Peranti yang ditetapkan sebagai get laluan lalai dihidupkan.</div> 
						 
					 </div> 
					 <div class="table-text" id="GUID-E2CEBC55-EBF4-40C1-8E67-E7AE85F907EF">Tetapkan alamat get laluan lalai yang betul. Anda boleh menyemak alamat get laluan lalai daripada bahagian <span class="uicontrol"><span class="term">Network Status</span></span> pada laporan sambungan rangkaian.</div> 
				  </td></tr><tr class="row"><td class="td"> 
					 <div class="table-text" id="GUID-750F6B91-D2E9-4A3B-87CB-83422EBDF7C9">E-12</div> 
				  </td><td class="td"> 
					 <div class="table-text" id="GUID-88F831DA-9E2F-4D7C-8FF0-F532A4E50A67">Semak perkara berikut.</div> 
					 <div class="itemiz" id="UL_7F6D19A082BF4FC7861F5938159E3BCB"> 
						 
						  <div class="table-bullet" id="GUID-8F1E06F8-5797-47DF-A688-827F20503C8D">Peranti lain pada rangkaian dihidupkan.</div> 
						 
						 
						  <div class="table-bullet" id="GUID-00B495A0-630C-4809-A36E-059E1676B679">Alamat rangkaian (Alamat IP, topeng subnet dan get laluan lalai) adalah betul jika anda memasukkannya secara manual.</div> 
						 
						 
						  <div class="table-bullet" id="GUID-33D51FA3-5045-4131-AAD7-83CE335B6BD6">Alamat rangkaian untuk peranti lain (topeng subnet dan get laluan lalai) adalah sama.</div> 
						 
						 
						  <div class="table-bullet" id="GUID-3C468F55-FCD3-42C4-9175-418FD48D7DD3">Alamat IP tidak konflik dengan peranti yang lain.</div> 
						 
					 </div> 
					 <div class="table-text" id="GUID-B69115DE-5FF1-4B77-86CD-8BC8C2A3A60B">Jika pencetak dan peranti rangkaian anda masih tidak bersambung selepas mengesahkan perkara di atas, cuba perkara berikut.</div> 
					 <div class="itemiz" id="UL_4398D767444A49108ED605AFC4B3913C"> 
						 
						  <div class="table-bullet" id="GUID-F2EE65F6-E471-48DC-A2AB-DCAAB47F21A3">Matikan penghala wayarles. Tunggu selama lebih kurang 10 saat dan hidupkannya.</div> 
						 
						 
						  <div class="table-bullet" id="GUID-09E20DF4-6538-45A8-829A-98844AB481FB">Buat tetapan rangkaian sekali lagi menggunakan pemasang. Anda boleh menjalankannya daripada laman web berikut.</div> 
						  <div class="table-bullet-ind" id="GUID-2F7260A1-20C3-48B9-BD95-AA02CDA8DD04"><a href="http://epson.sn/" target="_blank">http://epson.sn</a> &gt; <span class="uicontrol"><span class="term">Persediaan</span></span></div> 
						 
						 
						  <div class="table-bullet" id="GUID-0746B6A8-74D2-4837-A6E2-5DCA4D742304">Anda boleh mendaftarkan beberapa kata laluan pada penghala wayarles yang menggunakan jenis keselamatan WEP. Jika beberapa kata laluan didaftarkan, semak jika kata laluan berdaftar yang pertama ditetapkan pada pencetak.</div> 
						 
					 </div> 
				  </td></tr><tr class="row"><td class="td"> 
					 <div class="table-text" id="GUID-113E43A9-1D90-49D8-A392-5B39E0D5FA2C">E-13</div> 
				  </td><td class="td"> 
					 <div class="table-text" id="GUID-593AAABC-6467-48FE-8DD4-66600FE0CF41">Semak perkara berikut.</div> 
					 <div class="itemiz" id="UL_58D36524CB9344E7A54BE71FDEEF5F93"> 
						 
						  <div class="table-bullet" id="GUID-3904EAA4-C39D-4BBC-AA7D-F6BAF44F727A">Peranti rangkaian seperti penghala wayarles, hab dan penghala dihidupkan.</div> 
						 
						 
						  <div class="table-bullet" id="GUID-52548740-9DC2-4F66-A693-A23184F1FB39">Persediaan TCP/IP untuk peranti rangkaian belum ditetapkan secara manual. (Jika Persediaan TCP/IP pencetak ditetapkan secara automatik manakala Persediaan TCP/IP untuk peranti rangkaian lain dilakukan secara manual, rangkaian pencetak mungkin berbeza daripada rangkaian untuk peranti lain.)</div> 
						 
					 </div> 
					 <div class="table-text" id="GUID-607F0744-9888-400C-8838-3011C493C066">Selepas menyemak seperti di atas dan jika ia masih tidak berfungsi, cuba perkara berikut.</div> 
					 <div class="itemiz" id="UL_FE90421A3BC84AEEA0072260B3E8EB3D"> 
						 
						  <div class="table-bullet" id="GUID-BA28CD76-4BF0-4A7B-B0D3-0FFCAC1A6041">Matikan penghala wayarles. Tunggu selama lebih kurang 10 saat dan hidupkannya.</div> 
						 
						 
						  <div class="table-bullet" id="GUID-2CAE49A4-E8D6-40C0-8089-4BEB7022F6CC">Buat tetapan rangkaian pada komputer yang berada pada rangkaian yang sama dengan pencetak menggunakan pemasangnya. Anda boleh menjalankannya daripada laman web berikut.</div> 
						  <div class="table-bullet-ind" id="GUID-855532D1-69B8-4953-9A7D-6CB75F3D41C0"><a href="http://epson.sn/" target="_blank">http://epson.sn</a> &gt; <span class="uicontrol"><span class="term">Persediaan</span></span></div> 
						 
						 
						  <div class="table-bullet" id="GUID-DEEC2248-7552-4642-805E-4C333B5B2EFC">Anda boleh mendaftarkan beberapa kata laluan pada penghala wayarles yang menggunakan jenis keselamatan WEP. Jika beberapa kata laluan didaftarkan, semak jika kata laluan berdaftar yang pertama ditetapkan pada pencetak.</div> 
						 
					 </div> 
				  </td></tr></tbody></table></div> 
		<div class="table-title" id="GUID-1216B563-3AE6-494B-87B4-6808D1F2820D">b: Mesej pada Persekitaran Rangkaian</div> 
		<div class="tables" id="TABLE_882B283C4BB24A21A0E820640D099B57"><table class="table-bodytable"><thead class="thead"><tr class="row"><td class="td" width="36.5%"> 
					 <div class="table-text" id="GUID-EEAA1BD4-D55B-4392-B99E-DEC402F53A85">Mesej</div> 
				  </td><td class="td" width="63.4%"> 
					 <div class="table-text" id="GUID-C883E96E-BC14-43EC-ABB8-1020877F7294">Penyelesaian</div> 
				  </td></tr></thead><tbody class="tbody"><tr class="row"><td class="td"> 
					 <div class="table-text" id="GUID-CCDB14C0-5351-4528-886F-090141255D6B"><span class="term">The same SSID may be set on several wireless routers. 
Check the settings on the wireless router, and change the SSID.</span></div> 
				  </td><td class="td"> 
					 <div class="table-text" id="GUID-7DAD90E4-1A20-4AA9-A952-341529FB7E9B">SSID yang sama boleh ditetapkan pada beberapa penghala wayarles. Semak tetapan pada penghala wayarles dan tukar SSID.</div> 
				  </td></tr><tr class="row"><td class="td"> 
					 <div class="table-text" id="GUID-E3AE8BAD-EB46-4C54-A9A4-12EAAF5ADA12"><span class="term">The Wi-Fi environment needs to be improved. 
Turn the wireless router off and then turn it on. 
If the connection does not improve, 
see the documentation for the wireless router.</span></div> 
				  </td><td class="td"> 
					 <div class="table-text" id="GUID-59A31EAD-CD5D-4889-AE1F-69A821D71DA9">Selepas meletakkan pencetak berdekatan penghala wayarles dan mengalihkan sebarang halangan di antaranya, matikan penghala wayarles. Tunggu selama lebih kurang 10 saat dan hidupkannya. Jika ia masih tidak dapat bersambung, lihat dokumentasi yang dibekalkan dengan penghala wayarles.</div> 
				  </td></tr><tr class="row"><td class="td"> 
					 <div class="table-text" id="GUID-69667DE5-B600-400E-B2AF-D962897737AA"><span class="term">*No more devices can be connected. 
Disconnect one of the connected devices if you want to add another one.</span></div> 
				  </td><td class="td"> 
					 <div class="table-text" id="GUID-A12AEAD2-7086-40FC-83BD-A4611BB2F3A1">Komputer dan peranti pintar yang boleh disambungkan secara serentak disambung sepenuhnya dalam sambungan Wi-Fi Direct (AP Mudah). Untuk menambahkan komputer atau peranti pintar lain, putuskan dahulu satu daripada sambungan peranti yang bersambung.</div> 
					 <div class="table-text" id="GUID-C5A50962-FBC7-46E9-AD2B-A54E8851CC19">Anda boleh mengesahkan bilangan peranti wayarles yang boleh disambungkan secara serentak dan bilangan peranti yang bersambung dengan menyemak helaian status rangkaian.</div> 
				  </td></tr><tr class="row"><td class="td"> 
					 <div class="table-text" id="GUID-FD91AC10-FA25-42FB-B5CE-3E29BD8D1400"><span class="term">The same SSID as Wi-Fi Direct exists in the environment. 
Change the Wi-Fi Direct SSID if you cannot connect a smart device to the printer.
</span></div> 
				  </td><td class="td"> 
					 <div class="table-text" id="GUID-6574E9F2-21A1-4BDA-94E8-27656E7B5203">Pada panel kawalan pencetak, pergi ke skrin Persediaan Wi-Fi Direct dan pilih menu untuk mengubah tetapan. Anda boleh mengubah nama rangkaian berikut selepas DIRECT-XX-. Masukkan dalam 32 aksara.</div> 
				  </td></tr></tbody></table></div> 
	 </div> 
  </div></body></html>
